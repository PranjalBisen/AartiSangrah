<?xml version="1.0" encoding="utf-8"?>
<resources>
    <string name="GaneshPanchratnam">
    मुदाकरात्त मोदकं सदा विमुक्ति साधकं\n
    कलाधरावतंसकं विलासिलोकरक्षकम्\n
    अनायकैक नायकं विनाशितैभ दैत्यकं\n
    नताशुभाशु नाशकं नमामि तं विनायकम् ॥1॥\n\n

    नतेतराति भीकरं नवोदितार्क भास्वरं\n
    नमत्सुरारि निर्जरं नताधिकापदुद्धरम्\n
    सुरेश्वरं निधीश्वरं गजेश्वरं गणेश्वरं\n
    महेश्वरं तमाश्रये परात्परं निरन्तरम् ॥2॥\n\n

    समस्तलोक शङ्करं निरस्तदैत्य कुञ्जरं\n
    दरेतरोदरं वरं वरैभ वक्त्रमक्षरं\n
    कृपाकरं क्षमाकरं मुदाकरं यशस्करं\n
    मनस्करं नमस्कृतां नमस्करोमि भास्वरम् ॥3॥\n\n

    अकिञ्चनार्ति मार्जनं चिरन्तनोक्ति भाजनं\n
    पुरारि पूर्वनन्दनं सुरारि गर्वचर्वणम्\n
    प्रपञ्चनाशभीषणं धनञ्जयादिभूषणं\n
    कपोलदानवारणं भजे पुराणवारणम् ॥4॥\n\n

    नितान्तकान्तिदन्तकान्तिमन्तकान्तकात्मजं\n
    अचिन्त्यरूपमन्तहीनमन्तरायकृन्तनम्\n
    हृदन्तरे निरन्तरं वसन्तमेव योगिनां\n
        तमेकदन्तमेव तं विचिन्तयामि सन्ततम् ॥५॥\n\n

    महागणेश पञ्चरत्नमादरेण योऽन्वहम्\n
    प्रजल्पति प्रभातके हृदि स्मरन् गणेश्वरम्\n
    अरोगतामदोषतां सुसाहितीं सुपुत्रतां\n
    समाहितायुरष्टभूतिमभ्युपैति सोऽचिरात् ॥6॥
</string>

</resources>