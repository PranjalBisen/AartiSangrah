<?xml version="1.0" encoding="utf-8"?>
<resources>
    <string name="KaalBhairavAshtakam">
        देवराजसेव्यमानपावनाङ्घ्रिपङ्कजं\n
व्यालयज्ञसूत्रमिन्दुशेखरं कृपाकरम् ।\n
नारदादियोगिबृन्दवन्दितं दिगम्बरं\n
काशिकापुराधिनाथ कालभैरवं भजे ॥१॥\n\n

भानुकोटिभास्वरं भवाब्धितारकं परं\n
नीलकण्ठमिप्सितार्धदायकं त्रिलोचनम् ।\n
कालकालमम्बुजाक्षमक्षशूलमक्षरं\n
काशिकापुराधिनाथ कालभैरवं भजे ॥२॥\n\n

शूलटङ्कपाशदण्डपाणिमादिकारणं\n
श्यामकायमादिदेवमक्षरं निरामयम् ।\n
भीमविक्रमं प्रभुं विचित्रताण्डवप्रियं\n
काशिकापुराधिनाथ कालभैरवं भजे ॥३॥\n\n

भुक्तिमुक्तिदायकं प्रशस्तचारुविग्रहम्\n
भक्तवत्सलं स्थिरं समस्तलोकविग्रहम् ।\n
निक्वणन्मनोञ्जहेमकिङ्किणीलसत्कटिं\n
काशिकापुराधिनाथ कालभैरवं भजे ॥४॥\n\n

धर्मसेतुपालकं त्वधर्ममार्गनाशकं\n
कर्मपाशमोचकं सुशर्मदायकं विभुम् ।\n
स्वर्णवर्णकेशपाशशोभिताङ्गमण्डलं\n
काशिकापुराधिनाथ कालभैरवं भजे ॥५॥\n\n

रत्नपादुकाप्रभाविरामपादयुग्मकं\n
नित्यमद्वितीयमिष्टदैवतं निरञ्जनम् ।\n
मृत्युदर्पनाशनं करालदंष्ट्रमोक्षणं\n
काशिकापुराधिनाथ कालभैरवं भजे ॥६॥\n\n

अट्टहासभिन्नपद्मजाण्डकोशसंततिं\n
दृष्टिपातनष्टपापजालमुग्रशासनम् ।\n
अष्टसिद्धिदायकं कपालमालिकाधरं\n
काशिकापुराधिनाथ कालभैरवं भजे ॥७॥\n\n

भूतसङ्घनायकं विशालकीर्तिदायकं\n
काशिवासिलोकपुण्यपापशोधकं विभुम् ।\n
नीतिमार्गकोविदं पुरातनं जगत्पतिं\n
काशिकापुराधिनाथ कालभैरवं भजे ॥८॥\n\n

कालभैरवाष्टकं पठन्ति ये मनोहरं\n
ज्ञानमुक्तिसाधकं विचित्रपुण्यवर्धनम् ।\n
शोकमोहलोभदैन्यकोपतापनाशनं\n
ते प्रयान्ति कालभैरवाङ्घ्रिसन्निधिं ध्रुवम् ॥\n\n

इति श्रीमच्छङ्कराचार्य विरचितं कालभैरवाष्टकं सम्पूर्णम् ॥

    </string>
</resources>