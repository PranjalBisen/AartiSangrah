<?xml version="1.0" encoding="utf-8"?>
<resources>
    <string name="KamakshiStotram">
        <string name="kamakshi_stotram">
कल्पानोकह_पुष्प_जाल_विलसन्नीलालकां\n
कान्तां कञ्ज_दलेक्षणां कलि_मल_प्रध्वंसिनीं कालिकाम् ।\n
काञ्ची_नूपुर_हार_दाम_सुभगां काञ्ची_पुरी_नायिकां\n
कामाक्षीं करि_कुम्भ_सन्निभ_कुचां वन्दे महेश_प्रियाम् ॥१॥\n\n

काशाभांशुक_भासुरां प्रविलसत्_कोशातकी_सन्निभां\n
चन्द्रार्कानल_लोचनां सुरुचिरालङ्कार_भूषोज्ज्वलाम् ।\n
ब्रह्म_श्रीपति_वासवादि_मुनिभिः संसेविताङ्घ्रि_द्वयां\n
कामाक्षीं गज_राज_मन्द_गमनां वन्दे महेश_प्रियाम् ॥२॥\n\n

ऐं क्लीं सौरिति यां वदन्ति मुनयस्तत्त्वार्थ_रूपां परां\n
वाचाम् आदिम_कारणं हृदि सदा ध्यायन्ति यां योगिनः ।\n
बालां फाल_विलोचनां नव_जपा_वर्णां सुषुम्नाश्रितां\n
कामाक्षीं कलितावतंस_सुभगां वन्दे महेश_प्रियाम् ॥३॥\n\n

यत्_पादाम्बुज_रेणु_लेशम् अनिशं लब्ध्वा विधत्ते विधिर्_\n
विश्वं तत् परिपाति विष्णुरखिलं यस्याः प्रसादाच्चिरम् ।\n
रुद्रः संहरति क्षणात् तद् अखिलं यन्मायया मोहितः\n
कामाक्षीं अति_चित्र_चारु_चरितां वन्दे महेश_प्रियाम् ॥४॥\n\n

सूक्ष्मात् सूक्ष्म_तरां सुलक्षित_तनुं क्षान्ताक्षरैर्लक्षितां\n
वीक्षा_शिक्षित_राक्षसां त्रि_भुवन_क्षेमङ्करीम् अक्षयाम् ।\n
साक्षाल्लक्षण_लक्षिताक्षर_मयीं दाक्षायणीं सक्षिणीं\n
कामाक्षीं शुभ_लक्षणैः सुललितां वन्दे महेश_प्रियाम् ॥५॥\n\n

ओङ्काराङ्गण_दीपिकाम् उपनिषत्_प्रासाद_पारावतीम्\n
आम्नायाम्बुधि_चन्द्रिकाम् अध_तमः_प्रध्वंस_हंस_प्रभाम् ।\n
काञ्ची_पट्टण_पञ्जराऽऽन्तर_शुकीं कारुण्य_कल्लोलिनीं\n
कामाक्षीं शिव_कामराज_महिषीं वन्दे महेश_प्रियाम् ॥६॥\n\n

ह्रीङ्कारात्मक_वर्ण_मात्र_पठनाद् ऐन्द्रीं श्रियं तन्वतीं\n
चिन्मात्रां भुवनेश्वरीम् अनुदिनं भिक्षा_प्रदान_क्षमाम् ।\n
विश्वाघौघ_निवारिणीं विमलिनीं विश्वम्भरां मातृकां\n
कामाक्षीं परिपूर्ण_चन्द्र_वदनां वन्दे महेश_प्रियाम् ॥७॥\n
</string>

    </string>
</resources>